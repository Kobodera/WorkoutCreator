<WorkoutTemplate>
  <Title>Jympa medel (55 min)</Title>
  <Description>Bli världsbäst på härma-häng-på-ledarskapet

Jympans signum sedan starten. Ett ledarskap som innebär att du som deltagare inspireras av mig, men du behöver inte göra precis som jag. Metoden är också att se sig som en i gänget och skapa en skön tillsammanskänsla. Detta har bidragit till en avspänd inramning till träningen. Ledarskapet kräver och sin pedagogik och sin metod för att nå fram till gruppen på ett bra sätt. Idag har vi utvecklat fler ledarskap i andra träningsområden som instruktivt och – eller guidande.

Enklaste sättet att träna i grupp – härma och häng på! Pedagogiken i jympan är direkt, här och nu. Ledaren visar ju genom att göra övningarna samtidigt och tillsammans med gruppen. Tillsammanskänslan förstärks också av att ledaren jobbar mycket från mitten och även i gruppen.

Genom att ledarskapet utgår från en härma-metod så påverkar det t ex vilka övningar vi väljer. Övningar och rörelser behöver vara enkla och direkta. Det som kräver muntlig instruktion, teknik eller exakthet väljs bort. För att få med oss gruppen jobbar vi istället med tydlighet i rörelser och uttryck, och tillräckligt långa sekvenser för att gruppen skall hitta och hinna köra en stund.

Ledaren har också förmågan att ta fram jympans själ – sammansättningen av musik, rörelse och ledarskap. Humor och proffsighet.

Musik med kontraster ger varierad träningskänsla

Musik med kontraster ger dig större utrymme till rörelsevariation och därmed mer dynamik i träningskänsla och den totala Jympaupplevelsen. Det ger kontraster till olika uttryck och energier i rörelserna, till exempel: kraft, lyft/glädje, mjukhet, fart/driv

När musiken förstärker och inspirerar till övningar och uttryck, och ledaren får gruppen med sig i detta så har vi jympans unika ledarskap. En av förutsättningarna för detta är det personliga skapandet med val av musik. Det finns oändligt med musik att välja på. Variationen hjälper dig som ledare att förmedla karaktär och känsla i passets olika träningsavsnitt.

Med jympans härma pedagogik är takt och tempo viktiga som stöd i övningar och rörelser. Det musiktempo man väljer att använda ("direkt", "halv", "dubbel") ska vara tydligt att uppfatta och stämma överens med arbetstempot i övningen. Målet är ju att musiken ska förstärka.

På Jympan får vi träningen på köpet

I projektet "Jympan i fokus" gjordes en en stor insamling och analys av Jympans nuläge. Här såg vi tydligt att det fanns utvecklingspotential för att stärka och få ännu mer träning på köpet som innebar att vi ser till att få en bra och funktionell uppvärmning. Vi bevarar det enkla rejäla och direkta i styrkan, förstärker med power/kraft i musik och ledarskap. Vi bejakar konditionsträning som är pulshöjande, dynamisk och bygger på naturliga rörelse. Vi ökar ledarmedvetenheten i slutet där vi verkligen tränar rörlighet i passet.

Ledarens egna kunskaper om träning, fysiska kapacitet och förmåga påverkar förstås också intensiteten i träningsupplevelsen och hur mycket träning på köpet det blir.

Styrka, kondition och rörlighet – lika mycket av respektive träningskvalité i ett och samma pass, inramat av en bra start/uppvärmning och ett bra slut varva ner/rörlighet och avspänning/vila. Upplägget för jympan är allsidigt och ska både vara en positiv upplevelse för stunden, men också uppbyggande och bra på sikt.

Rörelseval, tempo och sammansättningen av rörelser avgör hur belastande jympapasset blir.
  </Description>
  <MinLength>53</MinLength>
  <MaxLength>54</MaxLength>
  <WorkoutTemplateParts>
    <WorkoutTemplatePart>
      <Title>Uppvärmning</Title>
      <Description>Jobba varierat och jobba enkelt, låt alla komma in i passet. Vi ska komma igång, få fart på kroppen, anpassad till det vi skall göra senare i passet.
Mjuka leduppvärmande rörelser för ryggens funktioner i form av rotationer, sidböj och uppstråck varvat med steg, kliv, tramp, gång, hoppsa, jogging. Mot slutet kan lättare hopp, med låg belastning förekomma som t ex småkickar, hopprepshopp, twist, lättare hänghopp. Låg belastning på hopp innebär att de är samlade, skonsamma och icke tvingande, dvs går att utföra utan att mästa hoppa. Exempel på tvingande hopp är skidhopp, krysshopp eller direkta hälkickar.

I uppvärmningen ingår också aktiv dynamisk rörlighet för ben; insida och baksida lår och vad på slutet inför golvstyrkan, ca 2 minuter. Jobba mjukt, aktivt med att ta ut rörelser till ytterläge så att musklerna dras ut. Enkla utgångsställningar som inte kräver för mycket styrka eller balans. Arbetstempot är långsamt runt 40'-50' samt ett mer drivande tempo i bakgrunden, framför allt för att inte få känsla av att passet "tappar energi".

Uppvärmningen - etiketten på passet. Hur du presenterar dig och passet, första låten och rörelserna skickar signaler om hur detta skall bli. Ska det blir kul? Känner jag mig välkommen? Kommer jag fixa att hänga med? Här har du som ledare världens chans att ta greppet, få med dig gänget, hinna se och på så sätt välkomna alla. Nyckeln är förstås enkla övningar och ett ostressat närvarande och välkomnande ledarskap...
      </Description>
      <MinLength>10</MinLength>
      <MaxLength>10</MaxLength>
    </WorkoutTemplatePart>
    <WorkoutTemplatePart>
      <Title>Stryka 1</Title>
      <Description>Första styrkedelen som bejakar att få vara i styrkekänslan en längre stund och känslan av att få träna färdigt. Bevara det enkla rejäla direkta i rörelseval men förstärk power/kraft i musiken och ledarskap.
      
Vi lägger upp träningen i set. Det kan innebära att träna en muskel, därefter en annan och sen återkomma till den första. t ex mage-rygg/höft-mage-rygg/höft. Belastningen ska varieras så att vi byter till en annan muskelgrupp när vi tröttat ut en. Antal repetitioner ska vara tillräckligt för att hitta utgångsställning, uppfatta övningen och träna till trötthet i muskeln, vanligtvis runt 20 reps.

Det skall gå att härma styrkeövningarna. För att säkra en bra teknik, som innebär effektiv och säker träning, lägg lite extra tid på att visa, eller vara i, utgångsställningen. Då får vi med oss gänget och känslan av att träna tillsammans, alla hinner göra sig redo för att köra! Musiktempot stöder arbetstempot i övningen, mellan ca 40'-80'. De flesta övningarna återfinns dock i intervallet 50'-60'.

Att variera musik- och arbetstempo i styrkesekvenserna har inte bara att göra med att vi skall ha lättare att hitta fler övningar utan det ger en även extra dimension till träningen. Att ibland jobba långsamt med mer kontroll och stora rörelseutslag till att ibland jobba mer kompakt, lite snabbare och "pumpande".
      </Description>
      <MinLength>9</MinLength>
      <MaxLength>10</MaxLength>
    </WorkoutTemplatePart>
    <WorkoutTemplatePart>
      <Title>Kondition 1</Title>
      <Description>Här kommer en riktig utmaning – att på relativt kort tid få till en bra och effektiv konditionsträning. Genom att variera rörelser och belastning så orkar vi aktivera stora muskelgrupper som ger hög effekt på hjärta och cirkulation.

En fallgrop när vi skall åstadkomma effektiv konditionsträning på kort tid är att vi gör övningarna för koreograferade. Gruppen skall kunna haka på direkt och inte behöva räkna eller fundera för länge. Det handlar om att röra sig mer pulshöjande, naturligt, och dynamiskt på stället och i förflyttningar. Benstyrka och balansutmaningar blir en del av konditionen. Våga jobba med kontraster i både musik och träningskänsla.

Tempo från ca 100' till 200'. För målgruppen på medelnivå är variation av belastning avgörande. Vi kan välja stora tunga hopp, ibland, om de varieras med steg och kliv. Ju snabbare tempo desto mindre och tightare rörelseutslag. En fallgrop är att använda övervägande snabba tempon eftersom man går miste om de stora, rejäla, kraftfulla rörelserna som möjliggör benstyrka och balans – de som verkligen kan dra igång pulsen!

Inför nedgång till styrka avslutar vi konditionen genom att tänka till att det blir en bra övergång/slussning till golvstyrkan, t ex anpassa en slutövning till en mer pulsänkande övning (ca 20-30 sek) Det kan också fungera att inleda sin styrkedel med någon pulsänkande övning innan man tar sig ner mot golvet.
      </Description>
      <MinLength>5</MinLength>
      <MaxLength>6</MaxLength>
    </WorkoutTemplatePart>
    <WorkoutTemplatePart>
      <Title>Styrka 2</Title>
      <Description>Se principer från tidigare strykedel. Tänk att behålla lite puls i första styrkeövningen för en skön övergång från stående till golvstyrkan.</Description>
      <MinLength>5</MinLength>
      <MaxLength>6</MaxLength>
    </WorkoutTemplatePart>
    <WorkoutTemplatePart>
      <Title>Kondition 2</Title>
      <Description>Den längre konditionsdelen som ger utrymme för att få Jympa loss och vara en längre tid i träningskänslan kondition. Se principer, syfte och innehåll i tidigare konditionsdel.</Description>
      <MinLength>9</MinLength>
      <MaxLength>10</MaxLength>
    </WorkoutTemplatePart>
    <WorkoutTemplatePart>
      <Title>Avslutning (Varva ner - Rörlighet - Avspänning/vila)</Title>
      <Description>Under detta avsnitt ligger passets tyngdpunkt när det gäller rörlighetsträning. Här går vi verkligen in för att medvetet förmedla och träna rörlighetsträning på slutet

Först skall pulsen ner från sista konditionsavsnittet. Låt nedvarvningen bli successiv, ta ner deltagarna till en lugnare nivå. Musik med en lugnande, lösgörande karaktär och tempo runt 80'-100'. Inled gärna med nedjogg, hoppsa, gång i förflyttning som sen flyter över till mer dynamisk rörlighet för överkroppen för de stora muskelgrupperna.

Vi sträcker ut, mjukar upp och slappnar av i nacke, axlar, skuldror och rygg. Kombinera gärna aktiva dynamiska rörlighetsövningar med stretch för de stora muskelgrupperna vad, lårets fram- och baksida, höftens fram-, ut- och baksida där det passar. Musiken är lugn och långsam för att förstärka övningarna cirka 30'-40'. Vi skapar stämning för att komma till ro, slappna av och ge utrymme för återhämtning.

Utveckla härma ledarskapet för att förstärka utförandet eller syftet. Hitta tydlig pedagogik för utgångsställningar, placering framför gruppen och ge det tid innan man startar övningen, låta övningarna banans in/utvecklas successivt t ex från aktivt dynamisk till stretch.

Jympa innehåller nästan allt, en komplett allround träning, därför bjuder vi våra deltagare på en skön avslappnande stund mot slutet av passet. Skön och effektiv rörlighetsträning underlättas av lugn och avslappning, tillåt deltagarna att vända tanken inåt, uppleva hur det känns i kroppen och musklerna. Vänta med att tex berätta "veckans information", led stället träningen hela vägen till slutet, här har du möjlighet att skapa skön fokusering av träning och återhämtning.

Avpänning/vila kan vara en insprängd del eller vara det som avslutar passet – här kan man med fördel variera sig. Prova olika sätt.
      </Description>
      <MinLength>13</MinLength>
      <MaxLength>14</MaxLength>
    </WorkoutTemplatePart>
  </WorkoutTemplateParts>
</WorkoutTemplate>